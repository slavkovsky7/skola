Referendum alebo 6.8 miliónov eur vyhodených do koša

<p>Aj keď tento blog by mal byť asi podľa predstáv stvoriteľa viacmenej o technológiách a najlepšie webových, dovolím si doknúť sa témy, ktorá rezonuje v spoločnosti posledný mesiac a bude minimálne do 7. februára. K tejto problematike sa už asi vyjadrili úplne všetci, počnúc od neúspešného speváka, cez prezidenta a v neposlednom rade Hranola. Chcel by som teda aj ja takto verejne vyjadriť svoj názor k tejto iniciatíve a k cirkvi ako takej.</p>

<h3>Tradičná rodina</h3>
<p>Kedže som kvôli brutálnemu tlaku zo strany školy nemal ešte čas pozrieť si celú Hríbovu Lampu, nebudem sa môcť vyjadriť k tejto diskusii a názorom pána Chromíka.
Preto by som sa radšej chcel rozobrať už pomaly nič nehovoriacu frázu "tradičná rodina". Čo je to tradičná rodina v slovenských pomeroch? Nezačnem, že je to alkoholik a násilník, ktorý bije svoju manželku a deti, pretože aj tento slovenský stereotyp je neustále omielaný zo strany odporcov referenda. Medzi nich sa mimochodom hrdo hlásim aj ja. </p>
<p>
Iniciátori referenda a jeho podporovatelia sa nám snažia nanútiť ich pohľad na tradičnú rodinu, v ktorej je na čele samozrejme muž. Najlepšie v strednom veku, robí v banke alebo učiteľa na cirkevnej škole, nefajčí, pije len príležitostne a vždy o všetkom dôležitom rozhodne s rozvahou a samozrejme bez ohľadu na to, čo si o tom môže myslieť zvyšok rodiny. Súčasťou tejto takzvanej tradičnej rodiny je samozrejme mamička, ktorá za roky ockovej despotickej vlády upadla do letargie a len ticho podporuje ocinka v jeho rozhodnutiach. Mamička tiež nepotrebuje pracovať, pretože ockova výplata z banky stačí na to, aby celá rodina išla raz do roka na dovolenku do Egypta a v decembri a februári na spoločnú lyžovačku. Súčasťou rodinky sú aj dve deti, jeden chlapec, jedno dievča, labrador s menom Happy alebo Hope, mačka a andulka. Detičky majú v škole samé jednotky, chodia pravidelne na náboženstvo, školy v prírode a každý večer pred spaním sa modlia zatiaľ čo ich ocko spoza dverí tajne sleduje. 
</p>
<p>
Rodinka býva na dedine alebo v malom meste v dome, z ktorého sa všetci poslušne vyberú každú nedeľu do najbližšieho katolíckeho kostola, kde pán farár hovorí o amorálnosti dnešnej doby,homoloby a na konci omše pripomenie koho treba voliť v najbližších voľbách. Počas omše si náš chlapček zopárkrát všimne ako sa pán farár uprene pozerá na jeho malú tváričku. Všetci sú štastní, nikdy sa nič zlé nestane alebo to aspoň nevyjde najavo, bla-bla-bla, všetci umreli štastní, bla-bla-bla, detičky si založili dalšie tradičné rodinky, bla-bla-bla.
</p>
<h3>Problémy skutočnej slovenskej rodiny</h3>
Späť k realite. Budem trochu generalizovať, preto to, čo napíšem neplatí pre všetky rodiny na Slovensku. Podľa štatistického úradu bola na u nás rozvodovosť na úrovni až 43%. Nepovažujem rozvod za nič amorálne alebo niečo za čo by sa mali ľudia v dnešnej dobe hanbiť. Ak sa dospelí ľudia rozhodnú, že spolu nechcú už žiť, štát by im v tom nemal brániť a cirkev už vôbec nie. Druhá vec je prístup súdov k rozvodom. Kedže u nás nie je možná predmanželská dohoda alebo dohoda o rozvode bez toho, aby manželia museli ísť na súd, veľakrát to končí tak, že sa to zbytočne naťahuje. Dieťa je doslova vláčené po súdoch a niekedy žiaľ aj ku psychológom. Rodičia sa naťahujú o spoločné auto, byt, chatu atď. Dieťa potom môže mať pocit, že je celé kvôli nemu a mnohokrát je zbytočné traumatizované "problémami dospelých"

Ďalším možno najvačším problémom našich rodín je samozrejme finančná situácia. Priemerný plat je podľa portálu www.platy.sk 785 eur pričom takúto mzdu nezarába až 58% ľudí. Medianom je potom plat v rozpätí 500-700 eur. Ak si predstavíme, že človek dnes musí už platiť v podstate za všetko, a teda aj za veci, na ktoré by podľa zákona mal nárok zadarmo. Oligarchovia a politici dostali zdravotníctvo do stavu, že ľudia dávajú lekárom "všimné", aby sa poistili, že si lekár pri operácii dá záležať. S nezamestnanosťou a chudobou ani nejdem začínať, pretože je to téma na iný článok.

<h3>(Ne)Morálna cirkev</h3>
Nepoznám síce oficiálne stanovisko "Aliancie za rodinu", ale kedže už som nejaký ten piatok na tejto planéte nikto mi nenahovorí, že toto občianske združenie nie je podporované a možno aj financované katolíckou cirkvou. Predstavitelia aliancie sa dokonca ani nebránia tomu, že ich názory a celé referendum je založené na náboženskom fundamentalizme. Tiež by som nebol veľmi prekvapený, keby sme videli pána Chromíka o niekoľko rokov kandidovať s podporou slovenských biskupov a kňazov.
Tu sa pýtam, aké právo má hovoriť cirkev, čo je morálne a čo nie? Po stáročiach teroru, inkvizície, upaľovaní vedcov, čarodejníc, korupcii arcibiskupa Sokola atď. sú oni tí poslední, ktorí nás majú právo poučovať. Ako môže organizácia, ktorá organizovane zakrývala pedofíliu svojich predstaviteľov, prikazovať ako má alebo nemá niekto žiť? 

Ešte by som chcel uviesť jeden príklad z USA. Možno si pamätáte seriál "V siedmom nebi", ktorý bol kedysi vysielaný na Markíze. Bol zameraný na život rodiny, ktorý sa veľmi približuje predstave aliancie o tom ako by tradičná rodina mala vyzerať. A čo čert nechcel? Herec Stephen Collins, ktorý hral protestantského farára a zodpovedného otecka v strednom veku sa ukázal ako pedofil.<br>
<img src="http://upload.wikimedia.org/wikipedia/en/a/a7/7th_Heaven_original_cast.png" alt="stastna rodina"/><br>
Obrázok z wikipedie zo seriálu 7th heaven


<h3>Vyhodené peniaze</h3>
Pre toto všetko si myslím, že celé referendum je absolútne zbytočné míňanie aj mojich daní. Osobne si myslím a dúfam, že účasť nepresiahne ani 30%. Svoj postoj teda vyjadrím tak, že sa nezúčastním.
