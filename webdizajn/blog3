<p>Pritom ako som dnes čítal denník SME mi do očí udrel jeden titulok a trochu aj reklama o novej súkromnej železničnej spoločnosti. Názov bol "RegioJet vyprevádzal cestujúcich z Bratislavy hudobným performance". Keď sa nad tým poriadne zamyslím, tak niečo takéto by asi v denníku, ktorý sa snaží stavať do úlohy najmienkotvornejšieho média na Slovensku, vôbec nemalo hľadať. Je to do očí bijúca a nie veľmi vydarená reklama. Ja by som napríklad o žiadnej firme RegioJet nevedel, čo môže byť spôsobené aj tým, že takmer vôbec nejazdím vlakmi, ale už o nej vďaka SME viem.
</p>

<h3>Performance</h3>
<p>Čomu sa, ale skutočne chcem venovať je slovo "performance". Možno si čitateľ tohoto blogu tak ako ja všimol, že  slovo "performance" je v tej vete použité dosť násilne a podľa mňa je až trápne. Aby som nebol veľmi zlý na autorku článku na SME, musím povedať, že tento problém sa netýka len novín, ale celej anglicky hovoriacej časti spoločnosti. Samozrejme, že angličtina je v dnešnej dobe jazyk číslo jedna a pravdepodobne jej význam v budúcnosti len narastať, ale trochu to s jej násilným pretláčaním do slovenčiny preháňame. </p>
<p>
V dnešných firmách napríklad v Bratislave, človek takmer nepočuje slovo stretnutie, pretože sa konajú už len "mítingy". Človek nemá telefonát, ale má "kol". Nejdem na obednú pauzu, ale dám si "brejk". Človek nie je vtipný, ale je funny , nehovorí sa vtip, ale "džouk" "Bajdvei" uprostred vety ani nekomentujem, pretože takéto veci sú už štandard. Sú však výroky, ktoré mas stále sem tam prekvapia npr. spomínaný titulok. Odporcovia by určite argumentovali tým, že jazyk sa vyvíja a nemôžeme sa riadiť tým, čo nám tí blbci jazykovednom ústave prikážu. Toto zčasti beriem, jazyk nemôže byť predsa statický a v novej dobe informačnýn technológií sa bude musieť prispôsobovať do určitej miery aj globálnym trendom,  
</p>
<h3>Absencia identity</h3>
Dôvod prehnaného používania vidím v absencii národnej identity u Slovákov, čo je to úplne pochopiteľné. Označenie Slovák pre Slovanov žiúcich na našom území vzniklo niekedy v 16. storočí. Dovtedy nás skôr označovali ako Slovenov, čo je synonymum na Slovan a dodnes na označenie ženy používame výraz Slovenka. Ak si zaspomíname na toľko pre niektorých nenávidenú literatúru, prví slovenskí spisovatelia používali vo svojich dielach biblický češtinu alebo češtinu s prvkami nárečí, ktorými sa hovorilo u nás. Aj keď niektorí hranatí politici budú hovoriť o "starých slovákoch" a ich "kráľovi Svätoplukovi" sú to holé nezmysli a akurát poukazujú na komplex z malosti. Prvý ako tak slobodní štát pre nás bolo Československo, ktoré bolo žiaľ okupované alebo kontrolované zahraničnou mocnosťou skoro 50 rokov počas doby svojej 80 ročnej existencie, ale napriek tomu nastal obrovský pokrok a obdobie rozvoja slovenskej kultúry a jazyka.

<h3>Nežná revolúcia</h3>
Človek by si povedal, že po 89 a pre niektorých aj 93 by sme konečne mali byť prestať zavislí na Rusoch, Nemcoch, Američanoch, Čechoch atď. Čo je, ale dnes realita? V marḱizáckej "smotánke"(tie úvodzovky tu zdôrazňujem) si dávajú na ples v opere "outfity", v Bratislave sa postaví Central, Bory-Mall, všetky obchody sú po anglicky a ešte aj psy majú anglické mená. 
Nechcem nikomu rozkazovať ako má alebo nemá hovoriť, lebo ja sám ako programátor používam mnoho anglikanizmov, ale snažím sa používať týchto výrazov čo najmenej. Ako sa hovorí v záverečnej scéne tisícročnej včely , že sme tisíc rokov bojovali proti útlaku, za to, aby sme mohli používať slobodne nás jazyk. Môj dodatok k tomu je: "Tak ho teraz nehyzdime"!